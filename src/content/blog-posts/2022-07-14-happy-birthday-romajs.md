---
title: 'Happy birthday RomaJS!'
description:
createdAt: '2022-07-14T11:28:18.296Z'
categories: ['Meetup', 'React', 'NextJS']
author: 'RomaJS team'
lang: 'it'
layout: '@layouts/BlogPost.astro'
---

Questo meetup è speciale perché festeggiamo il 9° compleanno del RomaJS! E lo facciamo con un doppio talk!
_Storia di un side project Next.js, serverless, su Twitch._

Spesso ci troviamo ad immaginare di sviluppare un side project, di quelli che pensiamo siano utilissimi e che potrebbero spopolare nel giro di pochi giorni.
Allora creiamo la nostra nuova cartella sul desktop, a volte compriamo anche il dominio, iniziamo a buttare giù due modelli, installiamo qualche dipendenza, scriviamo le prime righe di codice... e di lì a poco si interrompe la magia. Non so voi, ma io penso di avere una decina di cartelle di side project interrotti.
Vi racconterò di uno di questi side project e di come in meno di due mesi sia stato pubblicato, giocando con alcune tecnologie serverless quali Vercel, Google Firestore, sviluppando l'80% del core in live su Twitch. Una piccola retrospettiva tecnica e psicologica su quanto appreso.

Speaker: Matteo Manchi, CTO @ Impronta Group

_React design patterns & hacks from the community - Episode 1_
Sviluppare applicazioni React non è per niente facile, e avere un buon vocabolario di pattern aiuta a semplificare la soluzione dei problemi più comuni.
Vedremo anche usi non convenzionali di feature di React, se poi chiamarli pattern o semplici hack lascierò deciderlo a voi!
Cercherò di raccogliere un po' di proposte di pattern/hack dalla community, sperando di creare una collezione così ampia da riuscire a farci una serie! (contattatemi su Slack se avete qualche pattern/hack da condividere).

Speaker: Guido D'Orsi, Frontend Performance Engineer @ Float
